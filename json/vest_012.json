{
  "id": 12,
  "url": "http://www.kkkaradjordjevo.com/sadrzaj/u-subotu-lokalni-derbi-druge-muske-regionalne-lige-karadordevo-velika-kikinda",
  "title": "U subotu lokalni derbi druge muške regionalne lige, Karađorđevo - Velika Kikinda",
  "date": "2019-03-14",
  "date_formatted": "Čet, 14/03/2019 - 19:37",
  "content": [
    {
      "type": "text",
      "value": "U prvom kolu play off-a, Karađorđevčani su na svom terenu savladali mladu, ali odličnu ekipu Spartaka iz Subotice, u ambijentu kakav se može samo poželeti na košarkaškim utakmicama. Zahvaljujemo se divnoj publici koja je doprinela da se odigra odlična i vrlo brza košarka. Bila je to neizvesna utakmica do samog kraja, sa puno poena, u kojoj su se domaćini bolje snašli. U odlučujućim momentima utakmice, domaći tim je bolje šutirao i to je presudilo da se ostvari pobeda rezultatom 97 : 86."
    },
    {
      "type": "image",
      "filename": "7_1.jpg",
      "url": "http://www.kkkaradjordjevo.com/sites/default/files/7_1.jpg"
    },
    {
      "type": "text",
      "value": "U drugom kolu na gostovanju u Apatinu protiv Dunava 2014, Karađorđevčani su pretrpeli poraz. Nekompletni, opravdanim izostankom Ševića, Mitrovića i Plećaša, Karađorđevčani su loše otvorili utakmicu i prednost raspoložene ekipe Dunava, ostvarena u prvoj četvrtini bila je nedostižna za Karađorđevčane.\n\nU subotu, 16.03. 2019. godine u 17,00 časova, u hali u Banatskom Karađorđevu, odigraće se lokalni derbi između Karađorđeva i Velike Kikinde. Očekuje se dinamična i neizvesna utakmica i zato pozivamo sve ljubitelje košarke i navijače da dođu u sportsku halu, uživaju u jednoj lepoj košarkaškoj predstavi i daju dodatnu energiju Karađorđevčanima da zabeleže novu pobedu u play off-u."
    },
    {
      "type": "image",
      "filename": "8.jpg",
      "url": "http://www.kkkaradjordjevo.com/sites/default/files/8.jpg"
    }
  ]
}
