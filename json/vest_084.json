{
  "title": "Memorijalni turnir \"Nikola i Branka\" 2014.",
  "date": "2014-09-25",
  "date_formatted": "Čet, 25/09/2014 - 22:02",
  "url": "http://www.kkkaradjordjevo.com/sadrzaj/memorijalni-turnir-nikola-i-branka-2014",
  "content": [
    {
      "type": "text",
      "value": "VIII po redu Memorijalni turnir \"Nikola i Branka\" održan je 13. i 14.09.2014. godine. Turnir je trebalo da se održi na otvorenom košarkaškom terenu OŠ \"Nikola Tesla\" u Banatskom Karađorđevu, ali, na žalost, već drugu godinu za redom vremenske prilike to nisu dozvolile. Prvog dana turnir je održan u sali OŠ u Krajišniku, a drugog dana u sali OŠ u Žitištu. Ovom prilikom zahvaljujemo se osnovnim školama u Krajišniku i Žitištu na ukazanom gostoprimstvu."
    },
    {
      "type": "text",
      "value": "Prvog dana prisutne je pozdravila Generalna sekretarka Sportskog saveza opštine Žitište Smiljka Jakšić, a zatim su se obratili Predsednik Saveta mesne zajednice Banatsko Karađorđevo Mladen Ajduković, Načelnik Srednjebanatskog okruga Dušan Šijan i Predsednik Skupštine opštine Žitište Dragan Milenković, koji je i otvorio turnir. Turnir je otvoren u Ban. Karađorđevu, a utakmice su, zbog kiše, odigrane u sali OŠ \"Slavko Rodić\" u Krajišniku."
    },
    {
      "type": "text",
      "value": "U subotu, 13.09.2014. u ženskoj konkurenciji učestvovale su sledeće ekipe, juniorke: ŽKK \"Sloga\" iz Plandišta, ŽKK \"Jedinstvo\" iz Novog Bečeja, ŽKK \"Topolčanka\" iz Bačke Topole i domaćin ŽKK \"Karađorđevo\"."
    },
    {
      "type": "image",
      "filename": "DSC00646.JPG",
      "url": "http://www.kkkaradjordjevo.com/sites/default/files/imagecache/srednja-150/DSC00646.JPG"
    },
    {
      "type": "image",
      "filename": "DSC03660_0.JPG",
      "url": "http://www.kkkaradjordjevo.com/sites/default/files/imagecache/srednja-150/DSC03660_0.JPG"
    },
    {
      "type": "image",
      "filename": "DSC00647.JPG",
      "url": "http://www.kkkaradjordjevo.com/sites/default/files/imagecache/srednja-150/DSC00647.JPG"
    },
    {
      "type": "image",
      "filename": "DSC03662_0.JPG",
      "url": "http://www.kkkaradjordjevo.com/sites/default/files/imagecache/srednja-150/DSC03662_0.JPG"
    },
    {
      "type": "text",
      "value": "Rezultati:\nprva utakmica: Karađorđevo-Jedinstvo 34 – 42\ndruga utakmica: Topolčanka-Sloga 68 – 41\nutakmica za treće mesto: Karađorđevo – Sloga 59-55\nutakmica za prvo mesto: Topolčanka – Jedinstvo 80-21\n\nZa najbolju igračicu proglašena je igračica ŽKK \"Topolčanka\" Marija Pojužina."
    },
    {
      "type": "text",
      "value": "Pehare, diplome i medalje uručila je Smiljka Jakšić, a najboljoj igračici majka nastradale igračice Branke Suše poklonila je knjigu."
    },
    {
      "type": "image",
      "filename": "DSC03672.jpg",
      "url": "http://www.kkkaradjordjevo.com/sites/default/files/DSC03672.jpg"
    },
    {
      "type": "text",
      "value": "Drugog dana prisutnima se obratila Generalna sekretarka Sportskog saveza opštine Žitište Smiljka Jakšić, Predsednik Saveta mesne zajednice Banatsko Karađorđevo Mladen Ajduković i Predsednik Skupštine opštine Žitište Dragan Milenković, koji je i otvorio turnir. Turnir je otvoren u sali OŠ \"Sveti Sava\" u Žitištu gde su odigrane i sve utakmice."
    },
    {
      "type": "text",
      "value": "U nedelju 14.09.2014. u muškoj konkurenciji učestvovale su sledeće ekipe, kadetski uzrast: KK \"Partizan\" iz Beograda, KK \"Sport's World\" iz Novog Sada, KK \"Kris Kros\" iz Pančeva i domaćin KK \"Karađorđevo\"."
    },
    {
      "type": "image",
      "filename": "DSC00653_0.JPG",
      "url": "http://www.kkkaradjordjevo.com/sites/default/files/imagecache/srednja-150/DSC00653_0.JPG"
    },
    {
      "type": "image",
      "filename": "DSC00651_0.JPG",
      "url": "http://www.kkkaradjordjevo.com/sites/default/files/imagecache/srednja-150/DSC00651_0.JPG"
    },
    {
      "type": "image",
      "filename": "DSC00652.JPG",
      "url": "http://www.kkkaradjordjevo.com/sites/default/files/imagecache/srednja-150/DSC00652.JPG"
    },
    {
      "type": "image",
      "filename": "DSC00654.jpg",
      "url": "http://www.kkkaradjordjevo.com/sites/default/files/imagecache/srednja-150/DSC00654.jpg"
    },
    {
      "type": "text",
      "value": "Rezultati:\nprva utakmica: Sport's World – Kris Kros 84-77\ndruga utakmica: Karađorđevo – Partizan 56-86\nutakmica za treće mesto: Karađorđevo – Kris Kros 58-64\nutakmica za prvo mesto: Partizan – Sport's World 83-39\n\nZa najboljeg igrača proglašen je igrač KK \"Partizan\" Marko Ćosić."
    },
    {
      "type": "text",
      "value": "Pehare, diplome i medalje uručila je Smiljka Jakšić, a najboljem igraču majka nastradalog košarkaša Nikole Radovića poklonila je knjigu."
    },
    {
      "type": "image",
      "filename": "DSC00655.JPG",
      "url": "http://www.kkkaradjordjevo.com/sites/default/files/DSC00655.JPG"
    },
    {
      "type": "text",
      "value": "Sponzori turnira ove godine bili su: Mesna zajednica Ban. Karađorđevo, Sportski savez opštine Žitište, ZZ \"Karađorđevo\", DOO \"Korajlija\" Ban. Karađorđevo, Udruženje žena \"Vidovdan\" Ban. Karađorđevo, Udruženje građana \"Moje parče Evrope\", \"Agroprimat\" doo Vladimirci, \"Semenarna cop\" i OŠ \"Nikola Tesla\" Ban. Karađorđevo."
    },
    {
      "type": "text",
      "value": "Ovim putem zahvaljujemo se Milanu Stuparu, voditelju programa i Radi Drakuliću, di-džej Prnji, koji su se pobrinuli da turnir protekne u prijatnoj atmosferi."
    },
    {
      "type": "text",
      "value": "Zahvaljujemo se svima na podršci i vidimo se sledeće godine."
    },
    {
      "type": "text",
      "value": "U Galeriji možete pogledati fotografije sa turnira."
    },
    {
      "type": "gallery_link",
      "title": "Turnir Nikola i Branka 13-14.09.2014",
      "url": "http://www.kkkaradjordjevo.com/galerija/turnir-nikola-i-branka-13-14092014"
    }
  ]
}
