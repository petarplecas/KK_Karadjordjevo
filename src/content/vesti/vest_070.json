{
    "title": "Na početku sezone pobeda Karađorđevčana",
    "date": "2015-10-05",
    "date_formatted": "Pon, 05/10/2015 - 11:20",
    "url": "http://www.kkkaradjordjevo.com/sadrzaj/na-pocetku-sezone-pobeda-karadordevcana",
    "content": [
        {
            "type": "text",
            "value": "Odličan početak sezone u drugoj srpskoj regionalnoj ligi Vojvodine, grupa sever. U prvom kolu, u komšijskom derbiju, KK \"Karađorđevo\" pobedilo je KK \"Vojvodinu\" iz Novog Miloševa rezultatom 77:59."
        },
        {
            "type": "image",
            "filename": "vest-070-01.jpg",
            "url": "/images/vesti/vest-070-01.jpg",
            "originalUrl": "http://www.kkkaradjordjevo.com/sites/default/files/FotorCreated.jpg",
            "alt": "Fotografija sa događaja"
        },
        {
            "type": "text",
            "value": "Uz dosta respekta i poštovanja protivnika Karađorđevčani su bojažljivo otvorili utakmicu i prvu četvrtinu dobili samo sa jednim poenom razlike. U drugoj četvrtini igrači Karađorđeva predvođeni kapitenom Varićakom zaigrali su mnogo bolje i agresivnije u fazi odbrane, što je doprinelo da se odigra više kontranapada i na taj način poveća razlika, pa je na poluvremenu bilo deset koševa razlike za Karađorđevčane. U trećoj četvrtini Karađorđevčani su uspeli da odole pritisku gostiju i održe razliku od osam poena. Na kraju, u četvrtoj četvrtini kolektivna igra, mladost i borbenost igrača dolazi do izražaja, Karađorđevčani povećavaju prednost i utakmicu završavaju sa osamnaest poena razlike."
        },
        {
            "type": "text",
            "value": "U drugom kolu Karađorđevčani idu u goste Velikoj Kikindi. Utakmica se igra u nedelju, 11og oktobra 2015. godine, sa početkom u 20 časova u SC \"Jezero\" u Kikindi. Biće ovo teško gostovanje, ali pobeda u prvom kolu uliva nadu i optimizam da može da se zabeleži još jedan dobar rezultat."
        }
    ]
}