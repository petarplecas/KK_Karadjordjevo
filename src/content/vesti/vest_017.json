{
  "id": 17,
  "url": "http://www.kkkaradjordjevo.com/sadrzaj/u-petak-vazna-utakmica-za-karadordevcane-protiv-apatina",
  "title": "U petak važna utakmica za Karađorđevčane protiv Apatina",
  "date": "2018-12-06",
  "date_formatted": "Čet, 06/12/2018 - 20:50",
  "content": [
    {
      "type": "text",
      "value": "Posle pobede nad \"Proleterom\" iz Ravnog Sela na domaćem terenu, Karađorđevčani su tri puta uzastopno gostovali i zabeležili jednu pobedu i dva poraza. Poraženi su od Novosadskih ekipa \"Budućnosti\" i \"Kadeta\", a pobedili su ekipu \"Sivca\".\n\nSa ova dva neplanirana poraza Karađorđevčani su sami sebi zakomplikovali život i zbog toga je važna utakmica protiv ekipe \"Apatina\", koja se igra u hali u Banatskom Karađorđevu, u petak 07.12.2018. godine, u 20,00 časova. Biće ovo prilika da se Karađorđevčani revanširaju Apatincima za poraz koji su doživeli u Apatinu."
    },
    {
      "type": "image",
      "filename": "IMG-20181111-WA0003_0.jpg",
      "url": "http://www.kkkaradjordjevo.com/sites/default/files/IMG-20181111-WA0003_0.jpg"
    },
    {
      "type": "text",
      "value": "Pobeda bi obezbedila sigurniju završnicu prvog dela takmičenja i nastavak takmičenja u play-offu, što obezbeđuje borbu za ulazak u Prvu srpsku ligu. Zbog toga pozivamo sve ljubitelje košarke i navijače da dođu u što većem broju i svojim navijanjem pomognu Karađorđevčanima da zabeleže ovu važnu pobedu.\n\nSeniorke Karađorđeva u prošlom kolu doživele su poraz u Beogradu od ekipe \"Bežanije\", a u nedelju, 09.12.2018. godine, opet gostuju ekipi \"Njegoša\" iz Lovćenca.\n\nPioniri Karađorđeva, u subotu 08.12.2018. godine, u 16,00 časova u Banatskom Karađorđevu dočekuju svoje vršnjake iz Žitišta. Očekuje se neizvesna i uzbudljiva utakmica ova dva prijateljska kluba.\n\nPionirke Karađorđeva, takođe, u subotu 08.12.2018. godine gostuju u Futogu i igraju porotiv ekipe \"Basketball Stars\"."
    }
  ]
}
