{
  "title": "Prvi poraz Karađorđevčana",
  "date": "2014-07-11",
  "date_formatted": "Pet, 11/07/2014 - 11:15",
  "url": "http://www.kkkaradjordjevo.com/sadrzaj/prvi-poraz-karadordevcana",
  "content": [
    {
      "type": "text",
      "value": "U trećem kolu, druge faze takmičenja, letnje lige, play off-a, grupa C, Karađorđevčani su savladani u Lukićevu rezultatom 87-66. Mlada ekipa Karađorđeva, imala je za protivnika mnogo stariju i iskusniju ekipu. Samo u prvoj četvrtini igra Karađorđevčana je bila na nivou iz prethodnih utakmica."
    },
    {
      "type": "image",
      "filename": "DSC00545.JPG",
      "url": "http://www.kkkaradjordjevo.com/sites/default/files/DSC00545.JPG"
    },
    {
      "type": "text",
      "value": "Asfaltirani teren, grublja igra protivnika koju su sudije tolerisale, iskustvo protivničke ekipe, uticali su da nivo igre Karađorđevčana padne, tako da su košarkaši Lukićeva na kraju druge četvrtine vodili sa 6 koševa prednosti."
    },
    {
      "type": "image",
      "filename": "DSC00543.JPG",
      "url": "http://www.kkkaradjordjevo.com/sites/default/files/DSC00543.JPG"
    },
    {
      "type": "text",
      "value": "U nastavku igre košarkašima Karađorđeva ništa nije polazilo za rukom. Nervoza igrača i velika želja za jedanaestom uzastopnom pobedom, psihološki su uticali da se napravi puno grešaka u igri i previše promašenih šuteva. Na kraju utakmice košarkaši Lukićeva zasluženo su slavili."
    },
    {
      "type": "image",
      "filename": "DSC00544.JPG",
      "url": "http://www.kkkaradjordjevo.com/sites/default/files/DSC00544.JPG"
    },
    {
      "type": "text",
      "value": "U sledećem kolu Karađorđevčani gostuju u Kleku. Nadamo se da su igrači iz ovog poraza izvukli pouke, da će zaigrati mnogo bolje i zabeležiti veoma važnu pobedu kako bi zadržali prvo mesto na tabeli."
    },
    {
      "type": "image",
      "filename": "DSC00548.JPG",
      "url": "http://www.kkkaradjordjevo.com/sites/default/files/DSC00548.JPG"
    }
  ]
}
