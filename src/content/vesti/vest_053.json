{
    "title": "U poslednjem kolu Karađorđevčani poraženi u Novom Sadu",
    "date": "2017-04-25",
    "date_formatted": "Uto, 25/04/2017 - 13:22",
    "url": "http://www.kkkaradjordjevo.com/sadrzaj/u-poslednjem-kolu-karadordevcani-porazeni-u-novom-sadu",
    "content": [
        {
            "type": "text",
            "value": "U poslednjem kolu druge muške regionalne lige Karađorđevčani su pretrpeli ubedljiv poraz na gostovanju u Novom Sadu protiv prvoplasirane ekipe \"Mladost Veternik\" rezultatom 104:54. Utakmica je odigrana u subotu, 23.04.2017. godine, u prelepoj hali u Futogu. Ekipa Karađorđeva, emocionalno i fizički iscrpljana na utakmici protiv \"Velike Kikinde\" na premijeri u novoj hali u Karađorđevu, opravdanim izostankom Varićaka, Zoranovića i još uvek povređenog Majstorovića, nije mogla da pruži ozbiljniji otpor. Ako se uzme u obzir da je i Plećaš igrao prehlađen i pod temperaturom, mladi igrači nisu mogli da se suprotstave dobro pripremljenoj ekipi \"Mladost Veternika\", kojoj je ova pobeda obezbedila ulazak u viši rang takmičenja, odnosno prvu srpsku ligu."
        },
        {
            "type": "image",
            "filename": "vest-053-01.jpg",
            "url": "/images/vesti/vest-053-01.jpg",
            "originalUrl": "http://www.kkkaradjordjevo.com/sites/default/files/3_0_0.jpg",
            "alt": "Fotografija sa događaja"
        },
        {
            "type": "text",
            "value": "Za Karađorđevčane ova sezona bila je uspešna i pored svih problema sa kojima su se susretali u toku takmičenja. Ostvaren je cilj zacrtan na početku sezone, a to je opstanak u ligi. Sa osam pobeda obezbeđeno je deveto mesto na tabeli. Nadamo se da ćemo se na jesen u sezoni 2017/18, u kojoj ćemo trenirati i igrati utakmice kao domaćini pred svojom publikom u novoj hali u Karađorđevu, boriti za vrh tabele."
        }
    ]
}