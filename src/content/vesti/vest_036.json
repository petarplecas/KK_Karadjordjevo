{
  "title": "U subotu 27.01.2018. godine početak drugog dela takmičenja",
  "date": "2018-01-26",
  "date_formatted": "Pet, 26/01/2018 - 19:04",
  "url": "http://www.kkkaradjordjevo.com/sadrzaj/u-subotu-27012018-godine-pocetak-drugog-dela-takmicenja",
  "content": [
    {
      "type": "text",
      "value": "U subotu, 27.01.2018. godine, sa početkom u 14,00 časova, u hali \"Jezero\" u Kikindi, u nastavku prvenstva Druge muške regionalne lige, Karađorđevčani gostuju ekipi \"Vojvodine\" iz Bašaida, koja igra svoje utakmice kao domaćin u Kikindi."
    },
    {
      "type": "image",
      "filename": "muski nova_4.jpg",
      "url": "http://www.kkkaradjordjevo.com/sites/default/files/muski%20nova_4.jpg"
    },
    {
      "type": "text",
      "value": "Biće ovo teška utakmica za Karađorđevčane, jer je domaćinima preko potrebna svaka pobeda u borbi za opstanak u ligi. Sa druge strane, Karađorđevčani bi ovom pobedom ostali u trci za sam vrh tabele, tako da će ova utakmica biti prava poslastica za ljubitelje košarke u Kikindi."
    },
    {
      "type": "text",
      "value": "U nedelju, 28.01.2018. godine, sa početkom u 13,00 časova, u hali u Banatskom Karađorđevu, pioniri Karađorđeva dočekuju svoje vršnjake iz Novih Banovaca. Ovo je prva utakmica u play off-u, koja ima rezultatski značaj za učešće u završnom turniru Vojvodine. Pozivamo navijače da dođu u što većem broju i podrže mlade igrače Karađorđeva da zabeleže pobedu."
    }
  ]
}
