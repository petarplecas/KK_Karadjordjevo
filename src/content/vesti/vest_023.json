{
    "id": 23,
    "url": "http://www.kkkaradjordjevo.com/sadrzaj/utakmica-za-istoriju-zkkk",
    "title": "Utakmica za istoriju ŽKKK",
    "date": "2018-07-19",
    "date_formatted": "Čet, 19/07/2018 - 10:59",
    "content": [
        {
            "type": "text",
            "value": "Devojčice uzrasta trinaest i četrnaest godina iz čuvene sportske škole \"Glorija\" iz Moskve, nalaze se na pripremama u Zrenjaninu. Po saznanju da će ŽKK \"Karađorđevo\" biti domaćin devojčicama iz Moskve, klub i žitelji Karađorđeva počeli su pripreme kako bi posetu Karađorđevu mlade Ruskinje pamtile celog života.\n\nIdeja ljudi iz saveta mesne zajednice Karađorđevo bila je da se košarkašice iz Moskve, pre utakmice, upoznaju sa istorijom, kulturom i običajima sela. Na ulasku u selo dočekali su ih fijakeri, koji su ih provozali ulicama Karađorđeva, a potom su obišle spomen sobu, da se bliže upoznaju o istorijatu i nastanku sela. Na kraju su posetile crkvu Svetog kneza Lazara."
        },
        {
            "type": "image",
            "filename": "vest-023-01.jpg",
            "url": "/images/vesti/vest-023-01.jpg",
            "originalUrl": "http://www.kkkaradjordjevo.com/sites/default/files/4_1.jpg",
            "alt": "Fotografija sa događaja"
        },
        {
            "type": "image",
            "filename": "vest-023-02.jpg",
            "url": "/images/vesti/vest-023-02.jpg",
            "originalUrl": "http://www.kkkaradjordjevo.com/sites/default/files/6.jpg",
            "alt": "Fotografija sa događaja"
        },
        {
            "type": "image",
            "filename": "vest-023-03.jpg",
            "url": "/images/vesti/vest-023-03.jpg",
            "originalUrl": "http://www.kkkaradjordjevo.com/sites/default/files/13_0.jpg",
            "alt": "Fotografija sa događaja"
        },
        {
            "type": "text",
            "value": "Dana 17.07.2018. godine, sa početkom u 18,00 časova u prelepoj novoizgrađenoj hali u Banatskom Karađorđevu odigrana je prijateljska košarkaška utakmica ove dve ekipe. Organizacija utakmice je bila na nivou međunarodne utakmice. Intonirane su himne Ruske Federacije i Republike Srbije. Da sve protekne po pravilima košarkaške igre bili su zaduženi sudije Plećaš Milana, bivša košarkašica ŽKK \"Karađorđevo\", danas košarkaški sudija u Glazgovu i Rakić Slavko Iz Lazareva."
        },
        {
            "type": "image",
            "filename": "vest-023-04.jpg",
            "url": "/images/vesti/vest-023-04.jpg",
            "originalUrl": "http://www.kkkaradjordjevo.com/sites/default/files/14.jpg",
            "alt": "Fotografija sa događaja"
        },
        {
            "type": "image",
            "filename": "vest-023-05.jpg",
            "url": "/images/vesti/vest-023-05.jpg",
            "originalUrl": "http://www.kkkaradjordjevo.com/sites/default/files/15.jpg",
            "alt": "Fotografija sa događaja"
        },
        {
            "type": "image",
            "filename": "vest-023-06.jpg",
            "url": "/images/vesti/vest-023-06.jpg",
            "originalUrl": "http://www.kkkaradjordjevo.com/sites/default/files/16.jpg",
            "alt": "Fotografija sa događaja"
        },
        {
            "type": "text",
            "value": "I pored prisutne treme zbog značaja utakmice mlade košarkašice Karađorđeva, odlično su otvorile utakmicu i prvu četvrtinu rešile u svoju korist sa prednošću od tri poena razlike. Sa dobrom igrom nastavile su i u drugoj četvrtini, pa se na poluvreme otišlo sa osam poena prednosti. Kako su Karađorđevčanke u ovom periodu van trenažnog procesa, mlade Moskovljanke uspevaju da u trećoj četvrtini smanje razliku domaćih igračica na samo poen prednosti. U četvrtoj četvrtini, iako je na ovoj utakmici rezultat bio u drugom planu, Moskovljanke su imale više snage i pobedile sa devet poena prednosti."
        },
        {
            "type": "image",
            "filename": "vest-023-07.jpg",
            "url": "/images/vesti/vest-023-07.jpg",
            "originalUrl": "http://www.kkkaradjordjevo.com/sites/default/files/17.jpg",
            "alt": "Fotografija sa događaja"
        },
        {
            "type": "image",
            "filename": "vest-023-08.jpg",
            "url": "/images/vesti/vest-023-08.jpg",
            "originalUrl": "http://www.kkkaradjordjevo.com/sites/default/files/18.jpg",
            "alt": "Fotografija sa događaja"
        },
        {
            "type": "image",
            "filename": "vest-023-09.jpg",
            "url": "/images/vesti/vest-023-09.jpg",
            "originalUrl": "http://www.kkkaradjordjevo.com/sites/default/files/21.jpg",
            "alt": "Fotografija sa događaja"
        },
        {
            "type": "text",
            "value": "Zahvaljujemo se divnoj publici koja je došla u velikom broju i dala veliku podršku kako domaćim košarkašicama tako i gošćama iz Moskve. Znali su aplauzima da nagrade svaki potez domaćih košarkašica, a i gostujućih. Za još bolju atmosferu u hali doprineo je višestruki prvak u brejk densu David Lazi sa članovima plesnog centra Zrenjanin. Ovim putem zahvaljujemo se i svima onima koji su na bilo koji način doprineli da ova utakmica bude pravi košarkaški ugođaj."
        },
        {
            "type": "image",
            "filename": "vest-023-10.jpg",
            "url": "/images/vesti/vest-023-10.jpg",
            "originalUrl": "http://www.kkkaradjordjevo.com/sites/default/files/imagecache/srednja-150/22.jpg",
            "alt": "Fotografija sa događaja"
        },
        {
            "type": "image",
            "filename": "vest-023-11.jpg",
            "url": "/images/vesti/vest-023-11.jpg",
            "originalUrl": "http://www.kkkaradjordjevo.com/sites/default/files/imagecache/srednja-150/24.jpg",
            "alt": "Fotografija sa događaja"
        },
        {
            "type": "image",
            "filename": "vest-023-12.jpg",
            "url": "/images/vesti/vest-023-12.jpg",
            "originalUrl": "http://www.kkkaradjordjevo.com/sites/default/files/imagecache/srednja-150/26_0.jpg",
            "alt": "Fotografija sa događaja"
        },
        {
            "type": "text",
            "value": "Da je rezultat ove utakmice bio u drugom planu, pokazalo je i druženje uz večeru u sali mesne zajednice Ban. Karađorđevo. Da bi se ostavio još bolji utisak gostoprimstva, zaslužne su žene iz udruženja žena \"Vidovdan\", koje su pripremile prave poslastice za sve učesnike ovog događaja."
        },
        {
            "type": "image",
            "filename": "vest-023-13.jpg",
            "url": "/images/vesti/vest-023-13.jpg",
            "originalUrl": "http://www.kkkaradjordjevo.com/sites/default/files/33.jpg",
            "alt": "Fotografija sa događaja"
        },
        {
            "type": "text",
            "value": "Da će ovu utakmicu pamtiti svi akteri, a posebno mlade Moskovljanke predvođene trenerom Žanom Milanović, bivšom poznatom ruskom košarkašicom, pokazuje i to što se druženje nastavilo do kasno u noć i na rastanku suze i zagrljaji i poziv mladim Karađorđevčankama da posete Moskvu."
        },
        {
            "type": "image",
            "filename": "vest-023-14.jpg",
            "url": "/images/vesti/vest-023-14.jpg",
            "originalUrl": "http://www.kkkaradjordjevo.com/sites/default/files/34.jpg",
            "alt": "Fotografija sa događaja"
        },
        {
            "type": "text",
            "value": "U Galeriji možete pogledati fotografije ovog druženja."
        }
    ],
    "gallery_link": "http://www.kkkaradjordjevo.com/galerija/zkk-karadordevo-zkk-glorija-moskva-1772018"
}