{
    "title": "Nova sezona 2017/18 u novoj hali",
    "date": "2017-09-29",
    "date_formatted": "Pet, 29/09/2017 - 18:53",
    "url": "http://www.kkkaradjordjevo.com/sadrzaj/nova-sezona-201718-u-novoj-hali",
    "content": [
        {
            "type": "text",
            "value": "Konačno posle 42 godine postojanja košarkaškog kluba \"Karađorđevo\", utakmice u novoj sezoni 2017/18, Karađorđevčani će igrati u novoizgrađenoj hali u Banatskom Karađorđevu, pred svojom publikom. Veliko hvala svima koji su pomogli izgradnju hale."
        },
        {
            "type": "text",
            "value": "I ove sezone Karađorđevčani ulaze u takmičenje sa četiri takmičarske selekcije i to seniori u Drugoj srpskoj regionalnoj ligi Vojvodine  -  grupa sever, seniorke u Drugoj ženskoj ligi Srbije  -  grupa sever A, juniori će se takmičiti u Kvalitetnoj ligi Vojvodine, a pioniri će nastupiti u Regionalnoj ligi Vojvodine."
        },
        {
            "type": "image",
            "filename": "vest-047-01.jpg",
            "url": "/images/vesti/vest-047-01.jpg",
            "originalUrl": "http://www.kkkaradjordjevo.com/sites/default/files/Untitled%20collage.jpg",
            "alt": "Fotografija sa događaja"
        },
        {
            "type": "text",
            "value": "Takmičenja za seniore i seniorke počinju za vikend. Seniorke igraju u nedelju u Beogradu u hali Pinki u Zemunu, sa početkom u 16,00 časova, protiv ekipe \"Girl Basket\", a seniori premijerno igraju u novoj hali u Banatskom Karađorđevu, u subotu 30.09.2017. godine sa početkom u 19,00 časova, protiv novajlije u ligi ekipe \"Vojvodina\" iz Bašaida. Pozivamo sve ljubitelje košarke i navijače da dođu i svojim prisustvom i navijanjem pomognu igračima da na startu prvenstva zabeleže važnu pobedu."
        }
    ]
}