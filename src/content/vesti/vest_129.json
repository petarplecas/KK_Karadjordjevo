{
  "title": "Počinje play-off minibasket lige",
  "date": "2011-06-02",
  "date_formatted": "Čet, 02/06/2011 - 00:55",
  "url": "http://www.kkkaradjordjevo.com/sadrzaj/pocinje-play-minibasket-lige",
  "content": [
    {
      "type": "text",
      "value": "Završena je minibasket liga srednjeg Banata, sezona 2010/11."
    },
    {
      "type": "text",
      "value": "U konkurenciji minibasket 2000. godišta ekipa KK \"Karađorđeva\" zauzela je treće mesto, dok je u konkurenciji 2001. godišta zauzela četvrto mesto. Na taj način obe selekcije obezbedile su učešće u play-off-u, koji počinje u nedelju 27.03.2011. godine. U prvim polufinalnim mečevevima ekipe KK \"Karađorđeva\" su domaćini tako da utakmice igraju u sali osnovne škole \"Sveti Sava\" u Žitištu. U prvoj utakmici minibasket 2001. godište sastaju se ekipe KK \"Karađorđevo\" i KK \"Uno Grande\", a početak je zakazan u 17,00 časova. U drugoj utakmici minibasket 2000. godište sastaju se, takođe, ekipe KK \"Karađorđevo\" i KK \"Uno Grande\", a početak se očekuje odmah po završetku prve utakmice oko 18,30 časova. Revanš mečevi igraju se za nedelju dana."
    },
    {
      "type": "text",
      "value": "Podsećamo da se u polufinalu play-off-a igraju dva meča. U finale ide ekipa koja dobije obe utakmice, a u slučaju skora 1:1, odlučuje koš-razlika. U slučaju identične koš-razlike, nakon drugog meča igra se produžetak. Zbog prijateljskih odnosa i rivalstva ova dva kluba očekuju se rezultatski neizvesne utakmice i očekujemo da će izazvati veliku pažnju publike."
    }
  ]
}
