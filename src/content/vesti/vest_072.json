{
  "title": "Memorijalni turnir \"Nikola i Branka\" 2015.",
  "date": "2015-09-15",
  "date_formatted": "Uto, 15/09/2015 - 11:57",
  "url": "http://www.kkkaradjordjevo.com/sadrzaj/memorijalni-turnir-nikola-i-branka-2015",
  "content": [
    {
      "type": "text",
      "value": "IX po redu Memorijalni turnir \"Nikola i Branka\" održan je 12. i 13. 09.2015. godine na otvorenom košarkaškom terenu OŠ \"Nikola Tesla\" u Ban. Karađorđevu."
    },
    {
      "type": "image",
      "filename": "DSC01840.JPG",
      "url": "http://www.kkkaradjordjevo.com/sites/default/files/DSC01840.JPG"
    },
    {
      "type": "text",
      "value": "Na svečanom otvaranju memorijalnog turnira Vesna Ćuk je poželela dobrodošlicu ekipama i još jednom evocirala uspomene na tragično preminule Nikolu i Branku. Himnu Republike Srbije otpevao je operski pevač Nikola Basta, a škola folklora iz Banatskog Karađorđeva predstavila se sa spletom igara iz Srbije. Predsednik saveta mesne zajednice Banatsko Karađorđevo Mladen Ajduković obratio se prisutnima, a turnir je otvorio narodni poslanik Mirko Krlić."
    },
    {
      "type": "text",
      "value": "U subotu 12.09.2015. u muškoj konkurenciji učestvovale su sledeće ekipe, kadetski uzrast: KK \"Sport World\" Novi Sad, KK \"Kris Kros\" Pančevo, KK \"Proleter Naftagas\" Zrenjanin i KK \"Karađorđevo\"."
    },
    {
      "type": "image",
      "filename": "P9120017_0.JPG",
      "url": "http://www.kkkaradjordjevo.com/sites/default/files/imagecache/srednja-150/P9120017_0.JPG"
    },
    {
      "type": "image",
      "filename": "P9120018.JPG",
      "url": "http://www.kkkaradjordjevo.com/sites/default/files/imagecache/srednja-150/P9120018.JPG"
    },
    {
      "type": "image",
      "filename": "P9120019.JPG",
      "url": "http://www.kkkaradjordjevo.com/sites/default/files/imagecache/srednja-150/P9120019.JPG"
    },
    {
      "type": "image",
      "filename": "P9120021.JPG",
      "url": "http://www.kkkaradjordjevo.com/sites/default/files/imagecache/srednja-150/P9120021.JPG"
    },
    {
      "type": "text",
      "value": "Rezultati:\n- prva utakmica: Sport World-Kris Kros 77-90\n- druga utakmica: Karađorđevo-Proleter Naftagas 61-107\n- utakmica za treće mesto: Karađorđevo-Sport World 72-112\n- utakmica za prvo mesto: Proleter Naftagas-Kris Kros 108-75\n\nZa najboljeg igrača proglašen je igrač KK \"Proleter Naftagasa\" Aleksa Paun."
    },
    {
      "type": "image",
      "filename": "DSC01887.JPG",
      "url": "http://www.kkkaradjordjevo.com/sites/default/files/DSC01887.JPG"
    },
    {
      "type": "text",
      "value": "Drugog dana, tradicionalno rezervisanog za takmičenje u ženskoj konkurenciji, prisutne je pozdravila i otvorila turnir Generalna sekretarka Sportskog saveza opštine Žitište Smiljka Jakšić.\nU nedelju, 13.09.2015. u ženskoj konkurenciji učestvovale su sledeće ekipe, juniorke: ŽKK \"Sivac\" iz Sivca, ŽKK \"Kris Kros\" iz Pančeva, ŽKK \"Jedinstvo\" iz Novog Bečeja i ŽKK \"Karađorđevo\"."
    },
    {
      "type": "image",
      "filename": "P9130017.JPG",
      "url": "http://www.kkkaradjordjevo.com/sites/default/files/imagecache/srednja-150/P9130017.JPG"
    },
    {
      "type": "image",
      "filename": "P9130018.JPG",
      "url": "http://www.kkkaradjordjevo.com/sites/default/files/imagecache/srednja-150/P9130018.JPG"
    },
    {
      "type": "image",
      "filename": "P9130019_0.JPG",
      "url": "http://www.kkkaradjordjevo.com/sites/default/files/imagecache/srednja-150/P9130019_0.JPG"
    },
    {
      "type": "image",
      "filename": "P9130020.JPG",
      "url": "http://www.kkkaradjordjevo.com/sites/default/files/imagecache/srednja-150/P9130020.JPG"
    },
    {
      "type": "text",
      "value": "Rezultati:\n- prva utakmica: Karađorđevo-Sivac 29-71\n- druga utakmica: Jedinstvo-Kris Kros 61-49\n- utakmica za treće mesto: Karađorđevo-Kris Kros 59-51\n- utakmica za prvo mesto: Sivac-Jedinstvo: 44-43\n\nZa najbolju igračicu turnira proglašena je igračica iz ŽKK \"Sivac\" Jovana Mirosavljev."
    },
    {
      "type": "image",
      "filename": "DSC01938_0.JPG",
      "url": "http://www.kkkaradjordjevo.com/sites/default/files/DSC01938_0.JPG"
    },
    {
      "type": "text",
      "value": "Pehare, diplome i medalje uručio je predsednik košarkaškog kluba \"Karađorđevo\" Dragan Uzelac, a najboljem igraču i igračici porodice nastradalih košarkaša Nikole Radovića i Branke Suše poklonile su knjige."
    },
    {
      "type": "text",
      "value": "Ovim putem zahvaljujemo se voditelju programa Milanu Stuparu i čoveku zaduženom za prijatnu atmosferu i zabavu DJ Radetu Drakuliću."
    },
    {
      "type": "text",
      "value": "Sponzori turnira ove godine bili su: Mesna zajednica Banatsko Karađorđevo, Sportski savez opštine Žitište, ZZ \"Karađorđevo\", DOO \"Korajlija\" Ban. Karađorđevo, Udruženje žena \"Vidovdan\" Banatsko Karađorđevo, \"Semenarna kop\" i OŠ \"Nikola Tesla\" Banatsko Karađorđevo."
    },
    {
      "type": "text",
      "value": "U galeriji možete pogledati fotografije sa turnira."
    },
    {
      "type": "gallery_link",
      "title": "Turnir Nikola i Branka 12-13.09.2015",
      "url": "http://www.kkkaradjordjevo.com/galerija/turnir-nikola-i-branka-12-13092015"
    }
  ]
}
