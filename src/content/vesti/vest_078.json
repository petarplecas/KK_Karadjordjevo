{
    "title": "Bagljaš zasluženo slavio",
    "date": "2014-11-06",
    "date_formatted": "Čet, 06/11/2014 - 11:58",
    "url": "http://www.kkkaradjordjevo.com/sadrzaj/bagljas-zasluzeno-slavio",
    "content": [
        {
            "type": "text",
            "value": "U petom kolu druge muške regionalne lige, grupa sever, Karađorđevčani su poraženi na svom terenu u Žitištu od KK \"Bagljaš\" iz Zrenjanina rezultatom 74  -  98."
        },
        {
            "type": "image",
            "filename": "vest-078-01.JPG",
            "url": "/images/vesti/vest-078-01.JPG",
            "originalUrl": "http://www.kkkaradjordjevo.com/sites/default/files/DSC01142.JPG",
            "alt": "Fotografija sa događaja"
        },
        {
            "type": "text",
            "value": "Da se rivalstvo iz letnje lige pamti, pokazao je i veliki broj gledalaca iz Zrenjanina i Karađorđeva koji su došli na utakmicu da daju podršku svojim igračima i na taj način uveličaju ovaj košarkaški događaj. KK \"Bagljaš\" opravdao je ulogu favorita ove utakmice i zasluženo je slavio. Karađorđevčani su dobro otvorili utakmicu i prvu četvrtinu rešili u svoju korist sa osam poena razlike. Već u drugoj četvrtini Zrenjaninci su pojačali i na poluvremenu su vodili sa dva koša prednosti. Veći fond kvalitetnih igrača, iskustvo i više snage doprineli su da u trećoj četvrtini Zrenjaninci naprave prednost koju su do kraja utakmice samo povećavali."
        },
        {
            "type": "image",
            "filename": "vest-078-02.JPG",
            "url": "/images/vesti/vest-078-02.JPG",
            "originalUrl": "http://www.kkkaradjordjevo.com/sites/default/files/DSC01171.JPG",
            "alt": "Fotografija sa događaja"
        },
        {
            "type": "image",
            "filename": "vest-078-03.JPG",
            "url": "/images/vesti/vest-078-03.JPG",
            "originalUrl": "http://www.kkkaradjordjevo.com/sites/default/files/DSC01183.JPG",
            "alt": "Fotografija sa događaja"
        },
        {
            "type": "image",
            "filename": "vest-078-04.JPG",
            "url": "/images/vesti/vest-078-04.JPG",
            "originalUrl": "http://www.kkkaradjordjevo.com/sites/default/files/DSC01193.JPG",
            "alt": "Fotografija sa događaja"
        },
        {
            "type": "text",
            "value": "U šestom kolu u subotu 08.11.2014. godine, s početkom u 19,00 časova, u sali osnovne škole \"Sveti Sava\" u Žitištu, KK \"Karađorđevo\" igra protiv KK \"Velika Kikinda\" iz Kikinde. Biće ovo zanimljiva utakmica jer se obe ekipe grčevito bore za opstanak. Nadamo se da će publika doći u što većem broju i podržati Karađorđevčane u predstojećoj teškoj utakmici, da ostvare pobedu, koja bi u mnogome podigla samouverenost i raspoloženje igrača u trci za opstanak u ligi."
        },
        {
            "type": "image",
            "filename": "vest-078-05.JPG",
            "url": "/images/vesti/vest-078-05.JPG",
            "originalUrl": "http://www.kkkaradjordjevo.com/sites/default/files/DSC01205.JPG",
            "alt": "Fotografija sa događaja"
        }
    ]
}