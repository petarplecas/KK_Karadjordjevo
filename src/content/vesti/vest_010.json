{
    "id": 10,
    "url": "http://www.kkkaradjordjevo.com/sadrzaj/na-kraju-sezone-201819-karadordevcani-protiv-jokera-iz-sombora",
    "title": "Na kraju sezone 2018/19 Karađorđevčani protiv \"Jokera\" iz Sombora",
    "date": "2019-04-17",
    "date_formatted": "Sre, 17/04/2019 - 22:53",
    "content": [
        {
            "type": "text",
            "value": "Poslednju prvoligašku utakmicu play off-a Karađorđevčani igraju protiv Jokićevog \"Jokera\" iz Sombora. Utakmica se igra u hali u Banatskom Karađorđevu, u petak 19.04.2019. godine, u 20,00 časova.\n\nNa kraju prvenstva, atraktivan, ali težak protivnik, koji ima ambicije da se plasira u viši rang. Pravi ispit za Karađorđevčane."
        },
        {
            "type": "image",
            "filename": "vest-010-01.jpg",
            "url": "/images/vesti/vest-010-01.jpg",
            "originalUrl": "http://www.kkkaradjordjevo.com/sites/default/files/IMG-20181111-WA0003_4.jpg",
            "alt": "Fotografija sa događaja"
        },
        {
            "type": "text",
            "value": "Iako je u toku prvenstva bilo mnogo problema, pre svega mislimo na povrede igrača i ostalo, može se reći da je sezona 2018/19 bila veoma uspešna. Pobeda protiv \"Jokera\" bi bila šlag na torti. Očekuje se jedna uzbudljiva, dinamična, i napeta utakmica do samog kraja. Zato pozivamo sve ljubitelje košarke i navijače da dođu u halu i svojim prisustvom, kao i do sada, naprave atmosferu kakva se poželeti može na košarkaškim terenima. Sigurni smo da igrači Karađorđeva, predvođeni kapitenom Mišom Martinovićem, znaju to da cene i svojom igrom i požrtvovanjem na terenu, vraćaju taj dug.\n\nDa napomenemo da od 10 prvenstvenih utakmica odigranih u ovoj sezoni, na domaćem terenu, uz podršku divne publike, samo je \"Sloboda\" iz Novog Sada, uz dosta sreće uspela da savlada Karađorđevčane."
        }
    ]
}