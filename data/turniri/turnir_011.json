{
  "title": "XI Memorijalni turnir \"Nikola i Branka\" 2018",
  "date": "2018-09-15",
  "date_formatted": null,
  "url": "http://www.kkkaradjordjevo.com/sadrzaj/xi-memorijalni-turnir-nikola-i-branka-2018",
  "content": [
    {
      "type": "text",
      "value": "XI po redu Memorijalni turnir \"Nikola i Branka\" održan je 15. i 16.09.2018. godine u novoj hali OŠ \"Nikola Tesla\" u Banatskom Karađorđevu."
    },
    {
      "type": "image",
      "value": "http://www.kkkaradjordjevo.com/sites/default/files/LAZ_0858_0.JPG"
    },
    {
      "type": "text",
      "value": "Na svečanom otvaranju Memorijalnog turnira, Milan Stupar, novinar RTV Santos Zrenjanin, poželeo je dobrodošlicu ekipama i još jednom evocirao uspomene na tragično preminule Nikolu Radovića i Branku Sušu. Himnu Republike Srbije otpevao je operski pevač Nikola Basta, poreklom iz Banatskog Karađorđeva."
    },
    {
      "type": "text",
      "value": "Nakon obraćanja predsednika Saveta mesne zajednice Banatsko Karađorđevo Mladena Ajdukovića, Nikola Basta otpevao je još dve pesme i još jednom ostavio bez daha učesnike turnira i publiku. Prisutnima se potom obratio predsednik Opštine Žitište Mitar Vučurević, a turnir je otvorio narodni poslanik Marko Šijan."
    },
    {
      "type": "text",
      "value": "U subotu, 15.09.2018. godine, u muškoj konkurenciji učestvovale su sledeće ekipe, juniorski uzrast: KK \"Odeon Basket\" Novi Sad, KK \"Sloboda\" Novi Sad, KK \"Petrovgrad\" Zrenjanin i KK \"Karađorđevo\"."
    },
    {
      "type": "image",
      "value": "http://www.kkkaradjordjevo.com/sites/default/files/LAZ_0917.jpg"
    },
    {
      "type": "image",
      "value": "http://www.kkkaradjordjevo.com/sites/default/files/LAZ_0923_1.JPG"
    },
    {
      "type": "image",
      "value": "http://www.kkkaradjordjevo.com/sites/default/files/LAZ_0937_1.JPG"
    },
    {
      "type": "image",
      "value": "http://www.kkkaradjordjevo.com/sites/default/files/LAZ_0921_0.JPG"
    },
    {
      "type": "text",
      "value": "Rezultati:\n- prva utakmica: Karađorđevo – Odeon Basket 53:81\n- druga utakmica: Petrovgrad – Sloboda 82:85\n- utakmica za treće mesto: Karađorđevo – Petrovgrad 58:74\n- utakmica za prvo mesto: Sloboda – Odeon Basket 69:76"
    },
    {
      "type": "text",
      "value": "Za najboljeg igrača proglašen je igrač KK \"Odeon Basket\" Nikola Ćurčić."
    },
    {
      "type": "image",
      "value": "http://www.kkkaradjordjevo.com/sites/default/files/LAZ_1172_0.jpg"
    },
    {
      "type": "text",
      "value": "Drugi dan tradicionalno je bio rezervisan za takmičenje u ženskoj konkurenciji. Prisutne je u ime domaćina pozdravio Milan Stupar, voditelj RTV Santos Zrenjanin, a posle intoniranja himne Republike Srbije otvaranje su uveličale članice KUD-a „Ilija Preradović" iz Banatskog Karađorđeva. Turnir je otvorila Generalna sekretarka Sportskog saveza opštine Žitište Smiljka Jakšić."
    },
    {
      "type": "text",
      "value": "U nedelju, 16.09.2018. godine, u ženskoj konkurenciji učestvovale su sledeće ekipe, seniorke: ŽKK \"Sivac\" iz Sivca, ŽKK \"Girl Basket\" iz Beograda, ŽKK \"Karaburma\" iz Beograda i ŽKK \"Karađorđevo\"."
    },
    {
      "type": "image",
      "value": "http://www.kkkaradjordjevo.com/sites/default/files/LAZ_1230_0.JPG"
    },
    {
      "type": "image",
      "value": "http://www.kkkaradjordjevo.com/sites/default/files/LAZ_1232_1.JPG"
    },
    {
      "type": "image",
      "value": "http://www.kkkaradjordjevo.com/sites/default/files/LAZ_1269_0.JPG"
    },
    {
      "type": "image",
      "value": "http://www.kkkaradjordjevo.com/sites/default/files/test_0.JPG"
    },
    {
      "type": "text",
      "value": "Rezultati:\n- prva utakmica: Girl Basket – Sivac 50:48\n- druga utakmica: Karađorđevo – Karaburma 32:81\n- utakmica za treće mesto: Karađorđevo – Sivac 32:55\n- utakmica za prvo mesto: Karaburma – Girl Basket 84:47"
    },
    {
      "type": "text",
      "value": "Za najbolju igračicu turnira proglašena je igračica ŽKK \"Karaburma\" Marija Ristić."
    },
    {
      "type": "image",
      "value": "http://www.kkkaradjordjevo.com/sites/default/files/LAZ_1397.JPG"
    },
    {
      "type": "text",
      "value": "Pehare, diplome i medalje uručio je predsednik košarkaškog kluba \"Karađorđevo\" Dragan Uzelac, a najboljem igraču i igračici majke nastradalih košarkaša Nikole Radovića i Branke Suše poklonile su knjige. Ovim putem zahvaljujemo se voditelju programa Milanu Stuparu, kao i čoveku zaduženom za prijatnu atmosferu i zabavu DJ Radetu Drakuliću."
    },
    {
      "type": "text",
      "value": "Sponzori turnira ove godine bili su: Mesna zajednica Banatsko Karađorđevo, Sportski savez opštine Žitište, Opština Žitište, ZZ \"Karađorđevo\" i OŠ \"Nikola Tesla\" Banatsko Karađorđevo."
    },
    {
      "type": "gallery_link",
      "value": "http://www.kkkaradjordjevo.com/galerija/turnir-nikola-i-branka-15092018"
    },
    {
      "type": "gallery_link",
      "value": "http://www.kkkaradjordjevo.com/galerija/turnir-nikola-i-branka-16092018"
    }
  ]
}
