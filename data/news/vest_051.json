{
  "title": "Karađorđevčani pobedili u Lazarevu – Letnja liga 2017.",
  "date": "2017-06-02",
  "date_formatted": "Pet, 02/06/2017 - 10:57",
  "url": "http://www.kkkaradjordjevo.com/sadrzaj/karadordevcani-pobedili-u-lazarevu-%E2%80%93-letnja-liga-2017",
  "content": [
    {
      "type": "text",
      "value": "U zaostaloj utakmici prvog kola letnje košarkaške lige Banat – sever, koja je prošle srede prekinuta na početku utakmice zbog nevremena, ekipa Karađorđeva, koja se takmiči van konkurencije, je savladala \"Zadrugar\" u Lazarevu rezultatom 40:108."
    },
    {
      "type": "image",
      "filename": "letnja liga.jpg",
      "url": "http://www.kkkaradjordjevo.com/sites/default/files/letnja%20liga.jpg"
    },
    {
      "type": "text",
      "value": "Prošlog petka, 26.05.2017. godine, na svom terenu u utakmici trećeg kola letnje lige, Karađorđevčani su poraženi od \"Vojvodine\" iz Bašaida rezultatom 61:89. Karađorđevčani se i pored ovog poraza nalaze na prvom mestu jer je ekipa Lazareva savladala Bašaid."
    },
    {
      "type": "text",
      "value": "Analizirajući igru mladih košarkaša Karađorđeva u ove dve utakmice, primetila se prisutnost treme i neiskustva, kao i dosta oscilacija u igri, kako u fazi odbrane tako i u fazi napada. A upravo cilj ovog takmičenja je da mladi košarkaši poboljšaju sve ove nedostatke i stabilizuju svoju igru kako bi sa više samopouzdanja i iskustva dočekali narednu sezonu 2017/18."
    },
    {
      "type": "text",
      "value": "U nedelju, 04.06.2017. godine, sa početkom u 20,30 časova u sportskoj hali u Banatskom Karađorđevu, Karađorđevčani u drugom krugu ponovo igraju protiv ekipe Lazareva, ali ovog puta kao domaćini. Biće ovo prilika da se ponovi dobra igra iz Lazareva i zabeleži još jedna pobeda. Pozivamo sve ljubitelje košarke da dođu i podrže mlade košarkaše Karađorđeva."
    }
  ]
}
