{
  "title": "Međunarodni Uskršnji turnir u Mađarskoj",
  "date": "2012-04-04",
  "date_formatted": "Sre, 04/04/2012 - 09:12",
  "url": "http://www.kkkaradjordjevo.com/sadrzaj/medunarodni-uskrsnji-turnir-u-madarskoj-0",
  "content": [
    {
      "type": "text",
      "value": "Pre mesec dana putem mejla košarkaškom klubu „Karađorđevo" stigao je poziv da učestvuje na „IV Međunarodnom Uskršnjem košarkaškom turniru" koji će se održati od 06.do 08. aprila 2012. godine u mađarskom gradu Szentesu."
    },
    {
      "type": "text",
      "value": "Poziv je prihvaćen i počele su pripreme za put. Ovo je veliko priznanje i čast za jedan klub iz malog mesta koji će se po prvi put takmičiti van granica naše zemlje."
    },
    {
      "type": "text",
      "value": "U petak ujutru, 06. aprila 2012. godine, mladi Karađorđevčani putuju u Senteš gde će učestvovati na trodnevnom turniru. Košarkaši uzrasta 99 godišta i mlađi igraće u konkurenciji sa još 11 klubova iz Mađarske i Srbije. Prva utakmica je na programu u petak, u 18 časova, protiv domaće ekipe Senteša. U subotu, u 9.30 protivnik će biti ekipa Ziccer Tigrisek iz Debrecena, a u subotu popodne i nedelju prepodne na programu su utakmice druge runde i finale. Turnir se završava ceremonijom proglašenja pobednika u nedelju, oko 15 časova, tako da se povratak ekipe očekuje u nedelju, kasno uveče."
    }
  ]
}
