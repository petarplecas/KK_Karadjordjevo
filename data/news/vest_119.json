{
  "title": "Završetak kalendarske 2011. godine i novogodišnja proslava",
  "date": "2012-01-05",
  "date_formatted": "Čet, 05/01/2012 - 00:49",
  "url": "http://www.kkkaradjordjevo.com/sadrzaj/zavrsetak-kalendarske-2011-godine-i-novogodisnja-proslava",
  "content": [
    {
      "type": "text",
      "value": "U petak, 30.12.2011. godine, obeležen je završetak još jedne kalendarske godine. U maloj sali osnovne škole \"Nikola Tesla\" u Banatskom Karađorđevu održan je završni trening svih selekcija koji je imao revijalan i svečani karakter. U revijalnom delu gde su se okupili igrači i igračice svih uzrasnih kategorija, njih preko 60, podeljeni u ekipe od po 3-4 igrača, odigrali su međusobno utakmice i na taj način pokazali svoje znanje i košarkaško umeće, a rezultat je bio u drugom planu. Po završetku revijalnog dela prešlo se na svečaniji deo gde se uz čipsiće, smokiće i sokiće, družilo, pevalo i igralo. Svim igračima i igračicama predsednik kluba Dragan Uzelac, trener Milan Plećaš i pomoćnik trenera Slavko Lazić-Dejo čestitali su Novu godinu i poželeli im puno zdravlja, uspeha u školi i još bolje sportske rezultate. Na kraju treninga svi članovi kluba su se zajedno fotografisali i razišli.."
    },
    {
      "type": "text",
      "value": "Igrači i igračice su na odmoru do ponedeljka, 9. januara, kada počinju treninzi po uobičajenom rasporedu i pripreme za nastavak ligaških takmičenja. Neke selekcije utakmice počinju već 14/15. januara, a ostale nastavak prvenstva očekuje 21/22. januara."
    }
  ]
}
