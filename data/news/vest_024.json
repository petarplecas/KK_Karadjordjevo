{
  "id": 24,
  "url": "http://www.kkkaradjordjevo.com/sadrzaj/piknik-druzenje-kosarkasa-karadordeva-povodom-zavrsetka-sezone-201718",
  "title": "Piknik druženje košarkaša Karađorđeva povodom završetka sezone 2017/18",
  "date": "2018-07-18",
  "date_formatted": "Sre, 18/07/2018 - 23:24",
  "content": [
    {
      "type": "text",
      "value": "Prošlogodišnje druženje košarkaša i košarkašica povodom završetka sezone 2016/17, pamtilo se i prepričavalo cele godine i zbog toga je odlučeno da ono preraste u tradiciju. Kako je sezona 2017/18 bila jedna od najuspešnijih od osnivanja kluba, još je više bilo razloga za slavlje.\n\nI ove godine po završetku sezone, u nedelju osmog jula 2018 godine, održano je druženje košarkaša i košarkašica košarkaškog kluba \"Karađorđevo\". I ovaj dan će se sigurno pamtiti i prepričavati tokom cele naredne sezone.\n\nU jednoj opuštenoj i porodičnoj atmosferi, u kući i dvorištu trenera, uz dobar roštilj koji su ispekli autoprevoznik kluba Zoran Žarković i prijatelj kluba Zoran Polovina, igrači i igračice su se opustili i zabavljali kroz sportski i muzički program koji su sami osmislili."
    },
    {
      "type": "image",
      "filename": "IMG-20180709-WA0004.jpg",
      "url": "http://www.kkkaradjordjevo.com/sites/default/files/IMG-20180709-WA0004.jpg"
    },
    {
      "type": "image",
      "filename": "IMG-20180709-WA0015.jpg",
      "url": "http://www.kkkaradjordjevo.com/sites/default/files/IMG-20180709-WA0015.jpg"
    },
    {
      "type": "image",
      "filename": "IMG-20180709-WA0011.jpg",
      "url": "http://www.kkkaradjordjevo.com/sites/default/files/IMG-20180709-WA0011.jpg"
    },
    {
      "type": "text",
      "value": "Da sve ne bude onako kako je isplanirano i zamišljeno, pokvario je iznenadni pljusak koji je prerastao u pravu dosadnu jesenju kišu."
    },
    {
      "type": "image",
      "filename": "IMG-37fe9f39423a2c4176afc39108e3bd51-V.jpg",
      "url": "http://www.kkkaradjordjevo.com/sites/default/files/IMG-37fe9f39423a2c4176afc39108e3bd51-V.jpg"
    },
    {
      "type": "image",
      "filename": "IMG-20180709-WA0025.jpg",
      "url": "http://www.kkkaradjordjevo.com/sites/default/files/IMG-20180709-WA0025.jpg"
    },
    {
      "type": "text",
      "value": "Ali i takvo vreme nije promenilo raspoloženje igrača i deo sportskog programa se ispunio. Najhrabriji i \"najluđi\" su igrali fudbal na male goliće, iako je kiša na mahove rominjala. Kasnije su prešli na odbojku, a nekima je bila interesantna i nova disciplina kuglanje."
    },
    {
      "type": "image",
      "filename": "IMG-20180709-WA0024.jpg",
      "url": "http://www.kkkaradjordjevo.com/sites/default/files/IMG-20180709-WA0024.jpg"
    },
    {
      "type": "image",
      "filename": "IMG-20180709-WA0010.jpg",
      "url": "http://www.kkkaradjordjevo.com/sites/default/files/IMG-20180709-WA0010.jpg"
    },
    {
      "type": "image",
      "filename": "IMG-20180709-WA0005.jpg",
      "url": "http://www.kkkaradjordjevo.com/sites/default/files/IMG-20180709-WA0005.jpg"
    },
    {
      "type": "image",
      "filename": "IMG-20180709-WA0014.jpg",
      "url": "http://www.kkkaradjordjevo.com/sites/default/files/IMG-20180709-WA0014.jpg"
    },
    {
      "type": "text",
      "value": "Kako roštilj nije mogao da se jede na dvorištu pod zvezdama, ušlo se u kuću. Gde čeljad nije besna ni kuća nije tesna. Iako je bilo preko pedeset igrača I igračica, nedostatak prostora nije pokvario raspoloženje. Posle dobrog roštilja, na programu je bio i slatki deo, a domaće torte su doprinele još boljem užitku."
    },
    {
      "type": "image",
      "filename": "IMG-20180709-WA0016.jpg",
      "url": "http://www.kkkaradjordjevo.com/sites/default/files/IMG-20180709-WA0016.jpg"
    },
    {
      "type": "image",
      "filename": "IMG-20180710-WA0025.jpg",
      "url": "http://www.kkkaradjordjevo.com/sites/default/files/IMG-20180710-WA0025.jpg"
    },
    {
      "type": "text",
      "value": "Posle jela u muzičkom delu programa, uz gitaru prisutne su zabavljali Đorđe Pilipović i Goran Budisavljević."
    },
    {
      "type": "image",
      "filename": "IMG-20180710-WA0022.jpg",
      "url": "http://www.kkkaradjordjevo.com/sites/default/files/IMG-20180710-WA0022.jpg"
    },
    {
      "type": "text",
      "value": "Na kraju, igračice i igrači priredili su prijatno i emotivno iznenađenje za trenera, poklonivši mu statuu \"Najboljem treneru\", majicu za sećanje na prošlogodišnje druženje i pismo koje je izmamilo suze treneru."
    },
    {
      "type": "image",
      "filename": "IMG-842d55027f5d4697727cae3aa0cb8813-V.jpg",
      "url": "http://www.kkkaradjordjevo.com/sites/default/files/IMG-842d55027f5d4697727cae3aa0cb8813-V.jpg"
    },
    {
      "type": "image",
      "filename": "IMG-20180710-WA0026.jpg",
      "url": "http://www.kkkaradjordjevo.com/sites/default/files/IMG-20180710-WA0026.jpg"
    },
    {
      "type": "text",
      "value": "Sve u svemu bio je ovo jedan lep dan za pamćenje i nadamo se da će se ovakvo raspoloženje svih igrača preneti i na teren gde ih na jesen očekuje još jedna naporna i zahtevnija sezona."
    },
    {
      "type": "video",
      "platform": "youtube",
      "video_id": "nEmL4GddTUA",
      "url": "http://www.youtube.com/watch?v=nEmL4GddTUA",
      "thumbnail": "http://img.youtube.com/vi/nEmL4GddTUA/0.jpg"
    }
  ]
}
