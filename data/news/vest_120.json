{
  "title": "Ovog vikenda - pet utakmica!",
  "date": "2011-11-21",
  "date_formatted": "Pon, 21/11/2011 - 18:09",
  "url": "http://www.kkkaradjordjevo.com/sadrzaj/ovog-vikenda-pet-utakmica",
  "content": [
    {
      "type": "text",
      "value": "Ovog vikenda naše ekipe odigrale su pet prvenstvenih utakmica. Rivali su bili jaki i rezultatski se loše prošlo. Pionirke su u uzbudljivoj utakmici izgubile na svom terenu od ekipe ŽKK \"Prozivka\" iz Subotice, a mlađi pioniri su izgubili u Novom Sadu od prošlogodišnjeg prvaka Vojvodine ekipe KK \"NS Star\" iz Novog Sada. Pionirska ekipa izgubila je od izuzetno jake ekipe KK \"Zrenjaninac\" i ovom utakmicom završila prvi stepen takmičenja na trećem mestu. Na žalost, treće mesto nije bilo dovoljno da se ekipa plasira u kvalitetnu ligu Vojvodine grupe A i B, pa će takmičenje nastaviti u utešnoj kvalitetnoj grupi C. Ekipe minibasketa ostvarile su polovičan učinak. Dečaci 2001. godište i mlađi na svom terenu savladali su Zrenjaninski Proleter, a najmlađi dečaci 2002. godište i mlađi su u veoma interesantnoj utakmici izgubili od svojih vršnjaka u Melencima. U utorak, 22.11.2011. godine u 19 časova, devojčice 2001. godište igraju protiv devojčica iz Elemira."
    }
  ]
}
