{
  "title": "V kup Zrenjanina u mini basketu",
  "date": "2012-09-13",
  "date_formatted": "Čet, 13/09/2012 - 22:08",
  "url": "http://www.kkkaradjordjevo.com/sadrzaj/v-kup-zrenjanina-u-mini-basketu",
  "content": [
    {
      "type": "text",
      "value": "Iako nije bilo tradicionalne manifestacije Dani piva u Zrenjaninu, V po redu kup Zrenjanina u mini basketu je održan u isto vreme kao i prethodnih godina, od 28.08.2012. do 02.09.2012. godine. Košarkaški klub \"Karađorđevo\" je i ove godine učestvovao na turniru sa najviše kategorija i ostvarilo lepe rezultate. Organizator turnira je bio Okružni košarkaški savez Zrenjanina, a utakmice su se igrale na otvorenom terenu u naselju 4. juli. Organizacija turnira je za svaku pohvalu, a i posećenost i interesovanje publike je bilo veliko. Po prvi put je bilo rezdvojeno takmičenje u muškoj i ženskoj konkurenciji. U muškoj konkurenciji Karađorđevo je učestvovalo u dve kategorije. Deca rođena 2000. godine zauzela su treće mesto, a deca rođena 2001. godine zauzela su četvrto mesto. U ženskoj konkurenciji selekcija 98/99 godište zauzela je treće mesto, selekcija devojčica rođenih 2000. godine takođe je zauzela treće mesto dok su najmlađe devojčice rođene 2002. godine i mlađe bile najbolje i zauzele drugo mesto. Ako se ima u vidu da je ovo i prvo okupljanje dece posle letnje pauze ovi rezultati su izvanredni i ovaj turnir je dobar motiv svoj deci da nastave da se bave treniranjem košarke."
    }
  ]
}
